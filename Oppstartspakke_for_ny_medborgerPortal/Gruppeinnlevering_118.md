# Oppstarts pakke for ny medborgerportal

## 1. Strategi for rekruttering og sammensetning



Gjennom utlysningen av åtte stillinger, fordelt på ulike fagområder, oppnås et bemanningsgrunnlag som ivaretar både faglig bredde og kompetansemangfold. Sammensetningen av nevnte fagområder sikrer de nevnte faglige kravene, noe som er essensielt i et sluttprodukt av høykvalitet.
De utarbeidende premissene muliggjør et fremmet fokus på sosial og demografisk likhet i tilsendt strategiforslag. Mangfold i gruppa gir rom for innovasjon, men kan også være grunnen til konflikt (Jacobsen, 2016, s. 34). Derfor er et prosjekt med en levetid på 15 måneder avhengig av et fellesskap blant gruppas medlemmer. Dette nevnte fellesskapet kan beredes allerede i rekrutteringsfasen, ved å forebygge mistillit (Jacobsen, 2016, s. 34).

Tillit dannes enten med hjelp av personlig relasjon eller opparbeidet rykte. Fortrinnsvis kan tre av de kommunale representantene finne ro i en innledende tillit fra et organisasjonelt nivå (Jacobsen, 2016, s. 35), derimot er det mer som ligger til grunnlag for resterende medlemmer. To rekrutteringstiltak som kan ha positiv innvirkning på fellesskapet er en) ansettelsen av jevnaldrende på tvers av roller og to) likhet i personlighetene til individene. Erling bør derfor strategisere for at de personlige egenskapene best komplimenterer individene. Individer som homogent tilhører hverandre øker sannsynligheten for en balansert prosjektgruppe. Disse personlige egenskapene ligger til grunn for den sosiale dynamikken. Vår anbefaling er å etterse ferdigheter og personlighetstrekk som matcher de fire sentrale rollene i rolleteorien: produksjon, administrasjon, integrasjon og entreprenørskap (Jacobsen, 2016, s. 33).

Følgende bemanningsanbefaling ble utformet på basis av rolleteorien:

Formål: Denne anbefalingen gjelder behovet for mangfold i “digital medborgerportal” prosjektet.
Bakgrunn: Per dags dato har ansettelsesprosessen ikke blitt iverksatt, men detaljene er etablert. Anbefalingen definerer hva slags personer bør ansettes.

bemanningsanbefaling:

Produksjon - Denne teamrollen finner vi best i fagspesialistene. Rekrutteringen av UX/UI designeren og IT representanter dekker behovet for personell som har utføringsevne og størst interesse i arbeidet. 30+.

administrasjon - Ansatte med en slik rolle holder arbeidet strukturert og holder oversikt. En politisk rådgiver kan utfylle en slik rolle. Vennlig og strukturert. 30+.

integrasjon - brukerrepresentantene kan være viktige ledd i det sosiale klimaet. Personlige egenskaper som engasjement, og vennlighet beskriver denne rollen. 30+.

entreprenørskap - Representant fra IT-avdelingen og kulturavdelingen kan dekke dette behovet. Bidrar med nytenkning og et kritisk øye. Kandidatene bør  reflektere kreativitet og detaljorientering. 30+.

## 2. Design av "det første møtet"

Et oppstartmøte skal legge grunnlaget for en handlingsplan, skape felles forståelse av prosjektets retning og bygge relasjoner mellom deltakerne. Derfor bygger dette forslaget på metodikkene LEAN og SMARTe mål som gir deltakerne tydelige rammer, eierskap og en felles plattform for samarbeid.

**Velkomst og rammesetting (15 min)**

Ha kaffe og enkel servering klar når deltakerne kommer. Gi rom for småprat og mingling før det faglige starter. Ønsk alle velkommen, presenter kort at møtet handler om teambygging og oppnå en felles måloppnåelse.

**Presentasjonsrunde og ice breaker (30 min)**

Alle introduserer seg med navn, rolle, fagbakgrunn og en «fun fact».
Aktivitet: «To sannheter og en løgn». Deltakerne skriver ned tre påstander hvor én er feil. Gruppen gjetter løgnen. Øvelsen får alle involver, senker terskelen for dialog og bidrar til trygghet i teamet.

**Pause (5 min)** så folk kan hente kaffe, gå på do og mentalt klargjøre seg for det faglige som kommer 

**Prosjektets rammer og SMARTe mål (45 min)**

SMARTe mål sikrer tydelighet og gjør styring enklere. Prosjektleder presenterer tid, budsjett og mål (Jacobsen, 2016, s. 46, 47). Gruppen diskuterer og oversetter rammene til **SMARTe** mål:

•	**Spesifikke**: Hva menes med «økt engasjement»?

•	**Målbare**: Hvordan kan en 20 % forbedring dokumenteres?

•	**Aksepterte**: Er målene noe alle kan stille seg bak?

•	**Realistiske**: Er prosjektet realistisk innenfor 
tidsrammen?

•	**Tidsavgrensede**: Hva skal gjøres i løpet av 15 måneder?

**Pause (10 min)** Gir deltakerne mulighet til å fordøye innholdet, ta en prat og styrke relasjoner.

**LEAN-visualisering av prosjektet (60 min)**

LEAN er en arbeidsmetodikk som brukes for å skape oversikt og felles eierskap til et prosjekt. Det gjøres å visualisere prosjektperioden og planlegge aktiviteter bakover fra ønsket resultat (Jacobsen, 2016, s. 37). Gruppen lager en tidslinje digitalt eller på vegg. Start med sluttresultatet, f.eks. lansering av portalen, og jobb bakover for å identifisere milepæler og aktiviteter. Alle bidrar, og det settes av tid til diskusjon for å sikre bred forståelse.

**Sosial aktivitet: «Den perfekte portalen» (30 min)**

Deltakerne settes sammen i par, helst med noen de ikke kjenner godt. Hver gruppe får et stort ark, farger og ti minutter til å skissere sin «perfekte portal». Etterpå presenterer de for plenum. Aktiviteten fremmer kreativitet, samarbeid og gir et sosialt avbrekk som styrker samholdet.

**Oppsummering og avrunding (15 min)**

Oppsummer hovedpunktene fra SMARTe mål og LEAN-visualiseringen. Avtal hva neste samling skal fokusere på, f.eks. en workshop for informasjonsinnhenting. Avslutt gjerne med felles lunsj eller middag for å utvikle relasjonene videre.

Dette forslaget for oppstartsmøte får frem en tydelig planlegging av målene til gruppen, samt hvordan en skal gå frem å utføre arbeide. En får også bygget gode sosiale realasjoner med ice breaker og sosial aktiviteter. 

## 3. Rammer for relasjonelle kontrakter

Når man starter et prosjekt med personer med ulike personligheter og ulike fagområder, er det viktig at det er et velfungerende samarbeidet mellom gruppen, prosjektleder og prosjekteier. Det holder ikke å fokusere på "jerntriangelet" tid, kvalitet og kostnad alene, man må også komme til et enighet på hvordan man på en best mulig måte jobbe sammen. En rasjonell kontrakt kan være en god løsning, som handler om hvordan folk samarbeider i en gruppe. Målet for et slikt kontrakt er å skape god 
kommunikasjon, tillit og trygghet, for å bygge et godt samarbeids miljø. Et slikt kontrakt burde inneholde:

**Felles mål og verdier**. Denne ideen som går inn på hva vil vi som gruppe oppnå og hvordan vil vi jobbe sammen. 

**Klare fordelinger av roller og ansvar**. Som forteller hvem gjør hva og hvem tar beslutninger. 

**Kommunikasjons kanaler og avtaler**. Som forteller noen om hvor ofte gruppen burde møtes og hvordan deler vi informasjon.

**Tillitsbygging og konflikthåndtering**. Hvordan viser vi som gruppe åpenhet og respekt, og når det oppstår konflikter, hvordan skal uenigheter løses og håndteres før de blir til store problemer.

**Håndtering av endringer**. Hvordan går vi fram, hvis noe må endres underveis.

**Evaluering**. Hvordan kan vi som gruppe følge opp samarbeidet og lære underveis, mot en bedre resultat. 

Her er det noen konkrete verktøy og forslag som prosjektleder Erling kan bruke. Et samarbeidsmandats dokument som beskriver hvordan gruppen skal jobbe sammen. Planlegge oppstarts samtaler, her kan prosjektleder og prosjekteier snakke om forventninger, planer og samarbeid. Lage en kommunikasjonsplan som er tilpasset og tilgjengelig til alle involvert i prosjektet. Her kan Erling dele når og hvordan man skal ha møter og dele informasjon. Det kan også lages et evalueringsskjema, som brukes jevnlig for å sjekke hvordan samarbeidet går, I tillegg til å holde øye med resultatene. Prosjektet som Erling skal lede, består av mange fagområder. Derfor kan det lett oppstå misforståelser. En rasjonell kontrakt skal gjøre det lettere å samarbeide, selv når ting blir krevende. Boka sier «(…) prosjekter med kontrakter som også definerer sosiale relasjoner mellom deltakere, også opplever mindre konflikter» (Jacobsen, 2016, s. 45)



## 4. Proaktive mekanismer for konflikthåndtering


Erling skal være leder av et tverrfaglig team som består av syv til åtte medlemmer. Gruppen inkluderer representanter fra IT-avdelingen, kulturavdelingen, plan- og byggesaksavdelingen, en politisk rådgiver, en designer, en ekspert på digital sikkerhet, samt to representanter fra lokale foreninger.
For å skape enighet og trygghet trenger teamet en gruppe-kontrakt som regulerer arbeidsform, rollefordeling, møtefrekvens og prosedyrer for konflikthåndtering. Et sentralt punkt i kontrakten er å tydeliggjøre hvem som har beslutningsmyndighet dersom gruppen ikke blir enig i en konflikt.

**Rollefordeling**
Erling faller naturlig inn i rollen som teamleder, med ansvar for fremdrift av prosjektet, koordinering og beslutningstaking. Om man ser på Lewin’s teori om ledelsesstiler vil ett godt valg for Erling være og veksle mellom en demokratisk og en mer autoritær leder stil. Den demokratiske tilnærmingen fremmer deltakelse og diskusjon, mens en autoritær beslutning kan være nødvendig dersom gruppen ikke klarer å bli enige. (sagen. S, 2022). For å utnytte den brede kompetansen i gruppen kan det være hensiktsmessig at medlemmene deles inn i mindre arbeidsgrupper basert på fagområder 

**Teamutvikling**
Når et nytt team dannes, vil teamet gå gjennomgå fasene fra Bruce Tuckman sin modell. I forming-fasen er det viktig å skape trygghet og tydelige rammer gjennom en gruppe-kontrakt. Storming-fasen kan innebære uenighet og konflikter, og her er det avgjørende at Erling klarer å lede prosessen. I Norming-fasen utvikles felles normer og arbeidsmåter, mens teamet i Performing-fasen kan arbeide effektivt mot felles mål. 

**Konflikthåndtering**
I en gruppe med ulike faglige bakgrunner og perspektiver er uenighet forventet. Gruppe-kontrakten fungerer derfor som en «mal» på hva som er rett. Dersom konflikter oppstår, bør de først håndteres gjennom forhandling og dialog, slik at alle parter får fremmet sine synspunkter (Semje, 2023) . 
Her kan Thomas-Kilmanns konfliktmodell være nyttig, da den skisserer ulike strategier: konkurranse, samarbeid, kompromiss, unnvikelse og tilpasning. I dette teamet vil samarbeid og kompromiss være de beste tilnærmingene, fordi de ivaretar ett åpent og inkluderende team, gir partene mulighet til å ytre meninger og forhåpentligvis finne enighet gjennom gode samtaler. Dersom uenighet vedvarer, kan teamlederen enten ta en autoritær avgjørelse som nevnt tidligere - eller fungere som megler for å finne en løsning som alle kan akseptere. (Channell. M, 2025) 




## 5. Håndtering av tidspress og "planleggingsfellen"

Prosjekter har som oftest en veldig klar deadline, der det settes sterke resultatforventninger.  I dette tilfelle har Erling 15 måneder til rådighet fra oppstart til full lansering av medborgerportalen. For at Erling skal håndtere dette tidspresset på best mulig måte, kan han dele opp prosjektet i ulike deler, og sette søkelys på en ting om gangen. Erling kan ta å dele opp prosjektet i faser og episoder. Faser går inn på hvordan gruppe arbeidet skal foregå, og episoder skal være knyttet til et delmål eller en milepæl.

Faser:
Erling kan dele opp prosjektet i forskjellige faser. Dette gjør det enklere å håndtere stress, og gjør at han kan fokusere på en ting om gangen. Det første er en «formingsfase» der gruppen etableres. Deretter følger en «stormingsfase» der uklarheter kommer opp og konflikter oppstår. Her er det viktig med god kommunikasjon innat gruppen. Dette følges av en «normsettingsfase» der det utarbeides felles normer og verdier, noe som til slutt går over i en «Produksjonsfase» kjennetegner av forutsigbarheten mot at ulike prosesser i prosjektgruppen er av ulik viktighet på ulike tidspunkter. (Jacobsen, 2016, s. 19)

Episoder:
Det er viktig å ta i bruk episoder når det kommer til gruppearbeid Lag en tidsplan med små leveranser underveis. Dette gjør det enklere å fokusere på en ting om gangen, og skille de forskjellige oppgavene. I stedet for å jobbe mot en stor deadline, deler de opp prosjektet i mindre milepæler og deloppgaver. Milepælene kan være delt opp enten ukentlig eller månedlig for å kunne sette tidspresset bedre i perspektiv. (Jacobsen, 2016, s. 19)

Unngå planleggingsfellen:
Planleggingsfellen handler om at grupper ofte bruker mye tid på å diskutere og planlegge i stedet for å komme i gang med selve arbeidet. For å unngå dette burde man sette en tidsramme for planleggingen. Det er ofte bedre å komme i gang tidlig, teste en løsning og heller justere underveis. Det er veldig vanskelig å planlegge helt perfekt før et prosjekt start. Milepæler og deloppgaver hjelper også, fordi de gir klare frister som tvinger gruppa til å levere noe konkret i stedet for å fortsette og planlegge.




## 6. Sikring av god kommunikasjon

God kommunikasjon er grunnleggende for å sikre gode team og effektivitet. De viktigste punktene for god kommunikasjon blir definert som; å vise interesse, vektlegge likeverd, bruke humor på en positiv måte, ta konfrontasjoner ved nødvendighet, bruke metakommunikasjon, forstå sin rolle i gruppesammenheng, kontrollere aggressivitet/ ironi, holde seg saklig, verdsette uenighet, respektere andres meninger og vite hva møtedisiplin er (Gjøsund & Huseby, 2025, s. 93). Dersom prosjektlederen klarer å formidle disse punktene til teamet, vil dette kunne føre til bedre kommunikasjon, da flere får sluppet til og alle deltar på lik linje med respekt og forståelse for hverandre.

Det finnes flere ulike måter å kommunisere på, men i denne sammenhengen vil vi si at jevnbyrdig toveiskommunikasjon og Meta-kommunikasjon er mest sentralt. Dette fordi jevnbyrdig toveiskommunikasjon speiles gjennom gjensidig tillit, og her har alle i samtalen lik rett til å si deres mening. Dette kan gjøre samtalen mer effektiv ved at alle deltar likt og har tillit til hverandre. Når det kommer til Meta-kommunikasjon, snakker man her om kommunikasjonen i seg selv, altså hvordan man kan forbedre forståelsen og prosessen. Denne formen for kommunikasjon kan forminske usikkerhet i en gruppe, og føre til at flere blir med i samtalen, noe som kan være med på å skape bedre og mer effektiv kommunikasjon i teamet (Gjøsund & Huseby, 2025, s. 99).

Når det kommer til råd og anbefalinger til prosjektlederen for å sikre en god og effektiv kommunikasjon i teamet, ville vi først og fremst tatt opp det å vise interesse i en samtale. Altså evnen til å lytte, følge med på den som snakker og komme med tilbakemeldinger på samtalen (Gjøsund & Huseby, 2025, s. 93). En annen anbefaling til prosjektlederen vil være å fordele og sekvensere samtaletid, slik at alle får deltatt like mye i samtalene og delt sine kunnskaper. I tillegg er det å finne felleskapsinteresser viktig for grupper, da man lettere kan dele erfaringer mellom hverandre (Gjøsund & Huseby, 2025, s. 96). Dersom prosjektlederen tar i bruk mange av disse forslagene vil det kunne føre til god og mer effektiv kommunikasjon innad i teamet, da alle deltar likt, lettere finner felles grunn, og har tillitt og respekt til hverandre.

## Litteraturliste

Semje. (2023, 22. oktober). *Om konflikthåndtering: hvordan forstå utfordringer handler om å forstå fremgangsmåten*.    Hentet fra https://semje.com/2023/10/om-konflikhtandtering/

Sagen, S. (2021/2022). *Ledelsesstiler-psykologi* [Oppgave]. MF vitenskapelig høyskole for teologi, religion og samfunn. Hentet fra https://www.studocu.com/no/document/mf-vitenskapelig-hoyskole-for-teologi-religion-og-samfunn/pedagogikk/ledelsesstiler-psykologi/22472360

Channell, M. (2025, 6. april). *Thomas-Kilmann Conflict Model Explained: Modes, Pros & Cons. TSW Training*. Hentet fra https://www.tsw.co.uk/blog/leadership-and-management/thomas-kilmann-conflict-model/

Gjøsund, P. & Huseby, R. (2015). *To eller flere - basiskunnskaper i gruppepsykologi*. (Utg. 4.). Cappelen Damm.

Jacobsen, D. I. (2016). *Engangsorganisasjonen*. Fagbokforlaget

